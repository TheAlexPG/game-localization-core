RU_Bonebottom
<entries>
<entry name="BB_FIXER_ACT3_MEET">Ах! Панночко! Я й не сумнівався, що вам вдасться вижити! Ви ж стільки всього вмієте! &lt;page&gt;На жаль, більшості місцевих мешканців так не пощастило. Наш колись процвітаючий табір внизу більше не може дати безпечного пристановища жодному жуку — все розчавила й поглинула ця чорна напасть.&lt;hpage&gt;Нині ніде не безпечно, пане, та я рада, що бодай хтось із вас уцілів. І знайте — я постараюся все виправити. Заради цього зроблю все, що в моїх силах.&lt;page&gt;Бажаєте вгамувати наш бурхливий світ? Це воістину шляхетна мета, панночко. Не думаю, що бодай одному жуку до снаги це спинити, але мене тішить, що ваш запал не згас і ви й далі гадаєте інакше.&lt;page&gt;Відпочивайте тут із нами, скільки забажаєте. Приємна компанія — найкраще з того, про що ми, небагато вцілілих, нині можемо мріяти.</entry>
<entry name="BB_FIXER_DELIVERY">&lt;hpage&gt;Пане, я принесла припаси з міста дзвонів угорі — вони мають допомогти вашому табору та його мешканцям.&lt;page&gt;Ох! Мешканці будуть безмежно вам вдячні. Багато хто приходить сюди, не маючи за душею нічого, окрім власного панцира. Припаси, що ви доправили, трохи полегшать їм життя.</entry>
<entry name="MOSSCREEP_MEET_ALT">М-м... М-м-м! Хто тут? Незвана гостя! Суцільний жах! Як можна відривати смиренного друїда від роботи?!&lt;hpage&gt;Вибач, я не збиралася вторгатися сюди, друїде. Просто почула звук твого сміху й вирішила дізнатись, що відбувається.&lt;page&gt;Що? Сміху? Не відаю, про що ти кажеш. Маячня!</entry>
<entry name="BB_CARETAKER_BASEMENT_REPEAT">Бажаю тобі плідних мандрів, Мисливцю. І хай Citadel почне жахатися того, що ти вільно розгулюєш нашими землями.</entry>
<entry name="BELLWAY_PILGRIM_MEET_2">Що... А, це знову ви. Лиш прошу, давайте більш не плещемо про дзвони та мандри. Я намагаюся тут сховатися.&lt;hpage&gt;О, пробачте, не хотіла вас турбувати, пані. Ви, мабуть, збираєтеся з думками перед тим, як теж вирушити в мандри.&lt;page&gt;Як усі інші? Як усі мої брати й сестри, що рушили назустріч смерті?! Певно, я ще побуду тут наодинці зі своїми думками...</entry>
<entry name="BB_RESIDENT_GOT_SILKSPEAR">Там, за межами поселення, певно, панує справжній жах. Суцільна темрява, де блукають чудовиська й таїться безум.&lt;page&gt;Втім, я чув оповіді про одне безпечне місце. Неподалік звідси, нагорі, де мох забарвив камені у зелений, стоїть старе селище. Місце святе, нібито захищене.&lt;hpage&gt;Я була в поселенні, про яке ви кажете. Його зведено довкола похоронного шпиля, дому-трупа давнього Ткача.&lt;hpage&gt;Та там навряд чи безпечно. Місцевість дуже підступна, і всі околиці кишать хижаками. Рекомендую триматися якомога далі від того місця.&lt;page&gt;О... ясно. Авжеж... Небезпека може чатувати де завгодно, чи не так? Така вже в нас, у пілігримів, доля.</entry>
<entry name="FUNERAL_2">Бо хоча ми, пілігрими, спрямовуємо свій зір угору й ніколи не відхиляємося від обраного шляху, у разі кончини брата чи сестри ми завжди на мить спиняємо свої тремтячі лапи.</entry>
<entry name="BB_CARETAKER_REPEAT">Чужинців на кшталт тебе, славний мій Мисливець, у нас майже не буває. Заходь до мене, коли забажаєш.&lt;page&gt;З нетерпінням чекатиму вістей про те, як твої діяння струсонуть наш світ. О так!</entry>
<entry name="MOSSCREEP_COMPLETED_ACT3">О-о-о, світ здригається! Але ми чуємо це биття... рівне... вільне...</entry>
<entry name="MOSSCREEP_REFUSE">Виконавиця відмовляється! Розумію. У ній говорять злоба й малодушність. Збилася зі справжнього шляху! Як проясниться твій розум, повертайся. Повертайся сюди й виконай моє бажання!</entry>
<entry name="BELLWAY_PILGRIM_MEET_1">О... ви теж вирішили тут укритися, пані? Світ зовні такий страшний... Якщо поводитиметеся тихо, я не проти вашої компанії.&lt;hpage&gt;Цікаве місце для відпочинку ви обрали, пані. Оця яма з дзвонами і споруда поруч із нею... Схоже, колись тут була перевалочна станція для мандрівників, але її давно занедбали.&lt;page&gt;Все так. У таборі розповідають, що ці дзвони, ковані нашими далекими предками, пронизують усі землі, мов велетенські жили.&lt;page&gt;А деякі й поготів кажуть, що колись жуки мандрували ними — ще й у золочених повозках!&lt;page&gt;Та така чудна подорож для нас, пілігримів, певний гріх. Ми маємо йти, видиратися й повзти, користуючись лише своїми жалюгідними лапами та кігтями... Лише так ми можемо довести свою відданість.</entry>
<entry name="BB_FIXER_Q1_UNACCEPTED">Ви вже дивилися на Стіну? Тоді ви, певно, помітили, що я додав туди своє зухвале маленьке бажання.&lt;page&gt;Все по-чесному — цю штуку ж бо таки я збудував. Гадаю, королівство має виконати моє бажання раніше за всі інші.</entry>
<entry name="MOSSCREEP_DONT_GIVE">Хочеш залишити ягоди собі? Усі? М-м-м... Ти не тримаєш обіцянок! Не тримаєш!</entry>
<entry name="BB_RESIDENT_NAME">Я ж так і не представився, правда? От вже роззява...&lt;page&gt;Я Пілбі. Було дуже приємно провести час у вашій компанії, пані.&lt;hpage&gt;Взаємно, пане. Давно в мене не було нагоди для такої приязної бесіди.&lt;hpage&gt;Мене звати Hornet. Рада, що ми, нарешті, як слід познайомилися.&lt;page&gt;Hornet, значить? Могутнє ім'я. Воно безумовно тобі пасує. Хе-хе...</entry>
<entry name="MOSSCREEP_TRADE_INTRO">Болотні ягоди. Ти й далі їх шукаєш, малявко? Моє бажання було виконане, та тепер очевидно, що їх треба ще більше! Більше!&lt;page&gt;Принеси мені ще болотних ягід. М-м-м... Так, я тобі заплачу. Дорогоцінні намистини в обмін на свіжі ягоди!</entry>
<entry name="MOSSCREEP_CANCOMPLETE">&lt;hpage&gt;Як і обіцяла, друиде, я принесла ягоди. Навіщо тобі ці звичайні плоди?&lt;page&gt;Звичайні?! Ні. Ні... Особливі. Заповітні. Лише друїдам те відомо! Ягоди яскраві! Для мого бажання. Мого потаємного бажання!</entry>
<entry name="BB_SHOPKEEP_NOSTOCK_RETURN">Скоро я вирушу нагору, у велику Citadel. Впевнена, завдяки святій силі намистин мій шлях не буде тяжким...</entry>
<entry name="BB_FIXER_ACT3_DELIVERY_POST">Ох! Я ніяк не можу відпустити вас без винагороди за всі ваші труди. Ось, прийміть ці намистини.&lt;page&gt;Тут вони нам тепер без особливої потреби, а вам у ваших мандрах, дивись, і знадобляться.</entry>
<entry name="MOSSCREEP_OFFER">Ти вже тут, просто тут, то навіщо ти себе сюди привела? Хм... Ти почула моє бажання? Ти їх виконуєш? Ти?&lt;hpage&gt;Виконую бажання?&lt;page&gt;Бажання, так! Моє бажання! Мені потрібні плоди цього світу, три маленькі скарби. Вони потрібні мені, тож ось чого я бажаю! Хіба королівство надіслало тебе, малявко, не для того, щоб виконати моє бажання?</entry>
<entry name="BB_RESIDENT_BELLHART">Мандруючи, ти подолала чималий шлях, так? А я ще й свого не почав... Воістину соромно пілігриму так довго тут відсиджуватися.&lt;hpage&gt;Не бачу в цьому нічого соромного, пане. Ваше життя належить лише вам — не треба жертвувати ним через примарний поклик Citadel. Вирушайте в мандрівку заради себе самого або не вирушайте взагалі.&lt;page&gt;Авжеж... ти точно не з пілігримів. Це ж святотатство — навіть якщо ти говориш із дружніми намірами.&lt;page&gt;І все ж... твої слова чомусь мене не жахають. Можливо, я теж не зовсім пілігрим.</entry>
<entry name="BB_SHOPKEEP_ITEM_ROSARY_MAGNET_DESC">Дивний камінь, правда? Кажуть, він допомагає знаходити дорогою бусини. Якщо це справді так, то ж потім поділишся зі мною, так?</entry>
<entry name="FUNERAL_NAME_2">Ах, дякуємо, що сказала нам, сестро. Вознесімо цю пісню за шанованого й стійкого Пілбі.</entry>
<entry name="MOSSCREEP_COMPLETED">М-м-м... Ти ж це чуєш, так?.. Прислухайся. Слабкий, та вкрай важливий... Пульс, биття! Ледь вловимий... Наш власний...</entry>
<entry name="BB_SHOPKEEP_ITEM_ROSARY_SET_DESC">Якщо в тебе в кишенях повно бусин, я можу нанизати їх на міцну Нитку, аби вони були в безпеці й не загубилися. Може здатися, що це діло нехитре, та потрібна певна майстерність, аби надійно їх скріпити.</entry>
<entry name="BB_RESIDENT_MEET_ALT">Хм... Я впізнав тебе. Повернулася до табору, значить. То ти пілігримка чи просто мандрівниця?&lt;hpage&gt;Я не пілігримка, добродію, та йшла тими самими шляхами.&lt;page&gt;Не пілігримка? Ну, мабуть, це не так уже й важливо. Усі ми маємо йти сими шляхами, вище й вище, хоч більшість і впаде бездиханною задовго до того, як побачить великі врата.&lt;page&gt;Хто розсудливий, зупиниться тут і трохи відпочине, перш ніж знову ступити в цей, сповнений небезпек, світ...</entry>
<entry name="MOSSCREEP_TRADE_ACCEPT_2">М-м-м, дорогоцінний плід! О так, запашний і круглий. Такий круглий! А на тебе, на тебе, здобувачко плодів, чекає щедра винагорода!</entry>
<entry name="BB_SHOPKEEP_MEET">О, мандрівнице! Ти прямуєш до Citadel, так? Може, зупинишся поторгувати зі старою пілігримкою? Ну а потім продовжиш свій шлях...&lt;hpage&gt;Я б поглянула на ваш крам, пані, та, боюся, не можу запропонувати вам нічого цінного взамін.&lt;page&gt;О, не хвилюйся! Якщо в тебе немає речей, придатних до продажу, можемо просто щось обміняти. У цій благочестивій землі ми користуємося для торгу валютою віри!&lt;page&gt;Бусини! Вміло вирізьблені кругляші з молитовних чоток! Якщо в тебе знайдеться бодай парочка, я зможу запропонувати тобі натомість щось рівноцінне.</entry>
<entry name="BB_SHOPKEEP_ITEM_TOKEN_FAITH_DESC">Здається, це всього-на-всього ключ, та хто зна, які двері він може відімкнути? Гадаю, він теж із Citadel, тож мав би відчиняти шлях до чогось священного!</entry>
<entry name="BB_SHOPKEEP_ITEM_TOOLMETAL_DESC">О, це рідкісна знахідка. Сяє яскравіше віри, а міцністю переважає шкіру скальнера. Умілий майстер із необхідними знаннями міг би сотворити з цього щось прекрасне.</entry>
<entry name="BB_FIXER_DELIVERY_POST">Ви здолали довгий шлях. Візьміть ці бусини як подяку. Ви сповна їх заслужили.</entry>
<entry name="MOSSCREEP_INGREDIENT">&lt;hpage&gt;Друїд, мені потрібен черпак твого супу з болотної ягоди, щоб наситити одного гурмана з Citadel. Ти не проти ним поділитися?&lt;page&gt;М-м-м-м! Якийсь жук хоче скуштувати мого ягідного супу? Треба бути вельми витривалим, щоб витримати такий різкий смак!&lt;page&gt;Цей настояний аромат... Цей пекучий смак! Смак насолоди й болю! Скуштувавши його у чистому вигляді, він навіть може узріти видіння. Чи зможе він їх узріти?&lt;page&gt;Дати супу! Для твого жука, аби... м-м-м... розділити видіння. так! Ми ними поділимося!</entry>
<entry name="MOSSCREEP_TRADE_FINAL_2">А-а-ах! А-ах, о-о-ох! Знову цей запах! Він став сильнішим, ще сильнішим! Та все ще молодий! Слухай своїх сестер, малеча, і рости! Так, рости!</entry>
<entry name="MOSSCREEP_TRADE_FINAL_3">О... м-м-м. І тебе теж терзають видіння? І сморід? Підлі, жахливі плоди. Біль!&lt;page&gt;Досить ягід. Більше нам не потрібно. Але для тебе, мій єдиний друже... Моя люба... Нагорода!&lt;page&gt;Твій Оберіг. Дозволь мені... зробити переливання. Так. Сльози твого Оберега тепер тектимуть ще рясніше!</entry>
<entry name="MOSSCREEP_TRADE_FINAL_1">М-м-м, дорогоцінний плід! Дуже цінний! І тепер у нас, либонь, їх досить. Досить, досить! Бо наша робота часто починається, та ніколи не закінчується!</entry>
<entry name="BB_RESIDENT_PILGRIMSREST">Ой, і знову вітаю! Зустріти знайоме обличчя в цьому підступному сходженні — справжній дар долі.&lt;hpage&gt;Вітаю вас, сударю. Бачу, ви таки розпочали паломництво — чи, може, вирушили в дорогу заради власних цілей. У будь-якому разі я рада бачити вас цілим і неушкодженим.&lt;page&gt;Ну, не зовсім неушкодженим, хе-хе... Я вже встиг набити кілька ґуль і подряпин. Та без цього в мандрівці, гадаю, не обійтися.&lt;page&gt;А скільки ж усього я побачив! Величезні споруди з металу і безкраї випалені поля... Велич усього цього ввергає в смирення навіть мене, що розпочав цей шлях уже смиренним!&lt;page&gt;Відпочину тут трошки, а потім знову продовжу сходження.</entry>
<entry name="MOSSCREEP_QUESTCOMPLETE">М-м-м! М-м-м! Це вони! Дорогоцінні, обіцяні плоди!&lt;page&gt;Давай їх сюди, ось так... Тепер, нарешті, ми зможемо почати!</entry>
<entry name="BB_SHOPKEEP_ITEM_MASK_SHARD_DESC">Лише частка чогось більшого, але вельми тонко зроблена. Візьми її з собою, мандрівнице, — на вдачу.</entry>
<entry name="FUNERAL_FINAL_NONAME">Прощавай, маленький пілігриме. Хай зміцнить твій панцир шлях для тих, хто піде слідом.</entry>
<entry name="BB_FIXER_BENCHREPAIR_REPEAT_ALT">Усе, що ми можемо зробити в такі часи, — це з головою поринути в працю, аби спробувати відновити зруйноване.</entry>
<entry name="MOSSCREEP_MEET_ACT3">&lt;page&gt;М-м-м-м! Невже час настав? Наші землі струшують із себе скорботу! Заради нового биття, так? Вони цього хочуть! Заради нового ритму...&lt;hpage&gt;Поштовхи, які ти відчуваєш, — не від скорботи твоєї землі. Вони віщують її руйнування, що станеться, якщо не вгамувати їхнє джерело.&lt;page&gt;Що? Ні-ні-ні... биття... Цього биття прагне наша земля! Вона кличе його! Їй потрібно, щоб воно з'явилося!</entry>
<entry name="BB_CARETAKER_CURSED_REPEAT">Швидше рушай до того ланцюжка дзвонів і відшукай мого дядька, що ховається там. Якщо хтось і може підказати ліки від тієї гидоти, що звивається в тебе в панцирі, то це він.</entry>
<entry name="MOSSCREEP_INPROGRESS">М-м-м! М-м-м... Хто ти, малявко? Ти не виконавиця бажань. Бо в тебе замало плодів. Три потрібні нам, три потрібні мені! Знайди їх, знайди їх!</entry>
<entry name="BB_FIXER_BENCHREPAIR">Ох, ви все ж цілі й неушкоджені! Я боявся, що величезний звір, із яким ви билися, може вас тяжко поранити.&lt;page&gt;Мене гризе сором за те, що я покинув вас у небезпеці, панночко, але я не воїн, і мої інструменти безсилі проти такого могутнього створіння.&lt;hpage&gt;І добре, що ви себе вберегли. Цьому поселенню зараз потрібен майстер, а не воїн.&lt;page&gt;Хе-хе, може, й так. Усе, що ми можемо зробити в такі часи, – це з головою піти в роботу, аби спробувати відновити зруйноване.</entry>
<entry name="BB_FIXER_ACT3_REPEAT">Відпочивайте тут з нами скільки забажаєте. Може, жити нам лишилося й не так уже й довго, зате свою участь ми зустрінемо не на самоті.</entry>
<entry name="BB_FIXER_STATUE">Ох! Рад, що застав вас тут, панночко. Ви зробили добру послугу цьому табору й дали йому значно більше, ніж багато хто.&lt;page&gt;Я багато думав про ваші старання і вирішив зробити дещо, аби віддячити вам.&lt;page&gt;Насправді, це лише невеличкий сувенір, та я вклав у нього весь свій талант! Хай він супроводжує вас самотніми стежками нагорі.&lt;page&gt;Тримайте його при собі під час мандрів і пам’ятайте, що ми завжди вам тут раді.</entry>
<entry name="BB_RESIDENT_CAMP">&lt;hpage&gt;Здається, цей табір уже не надто надійний, шановний жуку. Землі навколо нього стають смертельно небезпечними – боюся, він більше не дає достатнього захисту.&lt;page&gt;Усе так. Звісно, нині це місце переживає не найліпші свої часи, та воно вірою й правдою служить жукам, що проходять тут, відколи ми його пам’ятаємо.&lt;page&gt;Бачиш, річ у вірі. Вірі всіх пілігримів – минулих і теперішніх. Наша відданість його береже. Табір лишиться тут і служитиме нам попри все.</entry>
<entry name="FUNERAL_1">&lt;hpage&gt;Який ритуал зібрав вас докупи, пілігриме?&lt;page&gt;Наш брат, бідний страждалець, якого я тримаю зараз у своїх лапах, зробив свій останній болісний крок. Ми зібралися тут, щоб заспівати йому прощальну пісню та оплакати цю величезну втрату.</entry>
<entry name="BB_CARETAKER_TALK_02">Коли вже інтерес жуків у вуалях до тебе був настільки великий, що вони наважилися вирушити в пустки за межами наших земель, ти, мабуть, вельми особлива, чи не так?&lt;hpage&gt;У моїх рідних землях, можливо, колись мене й вважали такою. Та тут і тепер, коли сили мої так виснажені, я лише мандрівниця.&lt;page&gt;Охо-хо! Мандрівниця, в якій приховано щось більше. Тепер я це бачу. Авжеж! Ота зосередженість!&lt;page&gt;Чи знають жуки у вуалях, кого вони полонили? Хм, може, це їм слід непокоїтися?</entry>
<entry name="MOSSCREEP_REOFFER">Моє бажання. О, моє бажання! Мені потрібні плоди цього світу, три маленькі скарби. Дуже потрібні! Хіба не для того королівство прислало тебе, малявко, щоб виконати моє бажання?</entry>
<entry name="BB_CARETAKER_MEET_1">Ох, опритомніла, нарешті! Тобі слід берегти сили, мандрівнице. Не варто марнувати їх на стару розвалину на кшталт мене.&lt;hpage&gt;Тепер я це розумію, пані. Ваші землі зустріли мене не надто привітно. У мене були підстави дотримуватися обережності.</entry>
<entry name="BB_CARETAKER_PRE_MEET">Гей, вставай! А ну-ка підводься! Ще бракувало, щоб ти в мене на підлозі сконала!</entry>
<entry name="BB_CARETAKER_MEET_3">&lt;hpage&gt;Я не пілігримка. Я Hornet, і прибула до ваших земель не за власною волею.&lt;hpage&gt;Мене полонили дивні жуки у вуалях і затягли сюди силою.&lt;page&gt;Ого! Як цікаво! Це жуки із Citadel, що височіє над усім нашим королівством. Вуалі вони носять на знак своєї віри — чи як невільники чогось іще могутнішого...&lt;hpage&gt;Отже, я маю знайти цю Citadel. Раз уже ці жуки у вуалях пішли на все це, аби притягти мене сюди, я хочу з'ясувати, навіщо їм це.&lt;page&gt;Ого! Яка ж ти люта та грізна! У тобі нема пілігримського духу — у тебе вдача мисливиці!&lt;page&gt;Що ж, ласкаво просимо до Pharloom, безстрашна мандрівнице, — на наші священні й водночас прокляті землі.&lt;page&gt;Перш ніж вирушиш у путь, дозволь старій жучисі дати тобі невелику пораду: завжди тримай свою зброю напоготові.&lt;page&gt;Наше королівство охоплене прокляттям. Його стежки стають дедалі дикішими й небезпечнішими. Дехто й досі намагається піднятися до Citadel на самісінькій вершині, але ніхто з них так і не повернувся, щоб розповісти, що бачив.</entry>
<entry name="BB_CARETAKER_MEET_2">То ти, значить, з пілігримів? Вибралася з темряви, аби здійнятися Великим Шляхом і вклонитися його золотій вершині?</entry>
<entry name="BB_FIXER_Q1_COMPLETE">Оце так! Ви взяли й пожертвували цілу купу уламків панцира, про які я просив! Навіть не віриться!&lt;page&gt;Уламки дуже цінні, це правда. Чудово підходять для ремонту й виготовлення всіляких речей, дуже практичний матеріал.&lt;page&gt;Та понад те... це був учинок, сповнений доброти, яку рідко зустрінеш у цьому місці, повному змучених жуків.&lt;hpage&gt;Ви вважаєте це добротою? Я повинна якнайбільше розвідати про цю землю й одержати з неї найбільшу вигоду. Виконання прохань на кшталт вашого часто цьому сприяє.&lt;page&gt;О, он воно як? Що ж, нехай так, але я все одно дуже вдячний вам за допомогу, панночко. Удачі вам у мандрах, і нехай усі ваші бажання здійсняться!</entry>
<entry name="BB_SHOPKEEP_POST_BOSS">Ох, ох, дорога моя... які ж жахливі речі ниспослано, аби випробувати нас, бідних пілігримів! Як могло статися, що наш шлях до раю кишить такими потворами?&lt;page&gt;Щоб наважитися вийти в цей світ... о сили великі... Мені краще мати при собі більше чоток і намистин, це вже певно. Чи не бажаєш чогось у мене придбати, мандрівнице?</entry>
<entry name="MOSSCREEP_WISHWALL">Ти ж виконавиця мого бажання, так? Моє бажання! Мені потрібні плоди цього світу, три маленькі скарби. Вони потрібні мені, тож ось чого я бажаю!&lt;page&gt;Ти дала обіцянку, а вона в'яже міцніше за будь-який гріх. Принеси мені три болотні ягоди. Дорогоцінні плоди! Виконай моє бажання — і тоді робота закипить!</entry>
<entry name="BB_RESIDENT_PILGRIMSREST_REPEAT">Мені належить пройти довгий шлях і ще багато чого побачити. Може, перепочинемо поки трохи, га?</entry>
<entry name="BB_FIXER_GENERIC">Часи тепер суворі, тож свіжі припаси завжди доречні! Жуки приходять сюди ні з чим і часто йдуть із не набагато більшим.</entry>
<entry name="BB_SHOPKEEP_NOSTOCK">Що ж... схоже, я продала тобі свої останні запаси! Гадаю, в мене більше нема причин тут стирчати.&lt;page&gt;Скоро я вирушу нагору, до великої Citadel. Впевнена, завдяки святій силі намистин мій шлях не буде тяжкий...</entry>
<entry name="MOSSCREEP_TRADE_NOBERRY">Принеси мені ще болотних ягід. М-м-м... Так, я тобі заплачу. Дорогоцінні намистини в обмін на свіжі ягоди! Шукай їх усюди, де росте зелений мох!</entry>
<entry name="BB_CARETAKER_TALK_01">Ти прекрасно володієш своїм клинком, мисливице, і, без сумніву, багато що вмієш. Тож не вважай за грубість, коли я кажу, що вигляд у тебе доволі кволий.&lt;hpage&gt;Я довгий час пробула в полоні, скута незнайомими мені печатями. Моя сила ослабла, але вона відновиться.&lt;hpage&gt;До того часу, як дістануся до Citadel, я вже буду готова зустріти те, що там мене чекає.</entry>
<entry name="BB_CARETAKER_CURSED">Ох, мисливице, на тебе й дивитися боляче. Тебе всю скувало! Виглядаєш іще гірше, ніж під час нашої першої зустрічі.&lt;hpage&gt;Мій панцир став пристановищем для лютого паразита. Хоч дарована мені від народження сила й не дає йому повністю мене поглинути, я вкрай ослаблена його присутністю.&lt;page&gt;Ну, це нікуди не годиться! Pharloom і так уже в пастці жахливого прокляття – ще бракувало, щоб хтось іще висмоктував із нього рештки життя.&lt;page&gt;Ти маєш без зволікань вирушити до міста дзвонів, що стоїть у самому центрі нашого королівства. Там переховується мій дядько, старий відлюдник і страшенний буркун.&lt;page&gt;Здружитися з тим відлюдником нелегко, але він має знання про недуги нашого королівства. Якщо хтось і може допомогти тобі зцілитися, то це він.</entry>
<entry name="MOSSCREEP_TRADE_ACCEPT_3">М-м-м, коштовний плід! І... о! Ото плід! Ідеальна стиглість! Ідеальний аромат! Ідеально кругла форма! За такий тобі належить багато-багато намистин!</entry>
<entry name="BB_SHOPKEEP_MEET_ALT">О, мандрівнице! Може, зупинишся поторгувати зі старою пілігримкою? У мене напевно знайдеться те, що згодиться в твоїй великій мандрівці!</entry>
<entry name="MOSSCREEP_TRADE_REFUSE">Ти залишаєш плід собі? З жадібності? Дивний вибір! Для тебе він лише зайвий тягар...</entry>
<entry name="BB_FIXER_STATUE_REPEAT">Тільки не думайте, що я сам боюся вирушити в паломництво! Просто тут іще повно роботи, а жуків, здатних із нею впоратися, майже й нема.</entry>
<entry name="FUNERAL_4">Присвятім цю пісню братові нашому, що прийняв благочестиву смерть! Усі його болі й муки лишилися позаду, мов пил, струшений з дорожньої накидки.</entry>
<entry name="MOSSCREEP_ACCEPT">Отже, ти дала обіцянку, а вона в'яже міцніше за будь-який гріх. Принеси мені три болотні ягоди. Коштовні плоди! Виконай моє бажання — і тоді робота закипить!</entry>
<entry name="MOSSCREEP_MEET">М-м... М-м-м! Хто тут? Непрохана гостя! Просто жах! Як можна відволікати покірного друїда від роботи?!&lt;hpage&gt;Пробач, я не збиралася вторгатися сюди, друїде. Просто почула звук твого сміху й вирішила дізнатися, що відбувається.&lt;hpage&gt;Це поселення зведене довкола давнього спорудження Ткачів. Тобі відомо щось про них? Чи мешкають вони ще в цих землях?&lt;page&gt;М-м? Яке ще поселення? Які ще Ткачі?! Ти мариш!</entry>
<entry name="BB_CARETAKER_SNARE">&lt;hpage&gt;Пані, я повернулася до вас, аби попросити пожертвувати трохи вашої сили для спорудження пастки – мене прислав ваш брат, що переховується в Citadel.&lt;page&gt;Що ж, мисливице... Отже, ти таки зуміла розворушити старого дурня. Я передбачала й відчувала, що до того йде, і дуже рада, що все нарешті закрутилося! &lt;page&gt;Решта моєї рідні весь цей час відсиджувалася, пригнічена похмурими думками... або давно вже розсталася з життям! Та тільки не я! Я завжди вважала, що нерозумно буде просто змиритися з тим, що станеться, коли та, що нагорі, прокинеться.&lt;page&gt;Краще боротися за волю і, якщо судилося, згоріти в полум'ї цієї боротьби, ох-хо-хо!</entry>
<entry name="MOSSCREEP_TRADE_ACCEPT_1">М-м-м, дорогоцінний плід! Ах... однак! Цей не такий уже й свіжий. Він гнилий! Він смердить смертю! За нього ти отримаєш вельми мізерну винагороду. Більшого ти не заслужила!</entry>
<entry name="FUNERAL_NAME_1">&lt;hpage&gt;Пілбі. Цього пілігрима звали Пілбі.</entry>
<entry name="BB_FIXER_REPEAT">Коли я закінчу Стіну бажань, люд зможе звертатися по допомогу до всіх жуків, що опиняться поблизу. Навіть ви могли б спробувати здійснити пару бажань, панянко!</entry>
<entry name="BB_RESIDENT_REPEAT">Можеш відпочивати тут скільки забажаєш. Я поки не готовий покинути це місце, а добра компанія завжди в радість.</entry>
<entry name="BELLWAY_PILGRIM_REPEAT">Тут не чути криків пілігримів згори — тільки слабкий дзвін їхніх дзвонів. Я залишуся тут і поміркую ще трохи, перш ніж розпочати своє паломництво...</entry>
<entry name="FUNERAL_FINAL_NAME">Прощавай, малий Пілбі. Хай твій панцир зміцнить шлях для тих, хто піде слідом.</entry>
<entry name="BELLWAY_PILGRIM_AFTER_TRAVEL">Звір! З-з-звір! Жахливий звір!</entry>
<entry name="FUNERAL_3">...Гм. Чи знає тут хтось ім'я цього маленького пілігрима?</entry>
<entry name="BB_FIXER_Q1_COMPLETE_R">Уламки панцира — річ буденна, але дуже корисна. З ними я можу залатати майже що завгодно, а в цьому таборі вічно щось та й потребує лагодження. </entry>
<entry name="BB_FIXER_BENCHREPAIR_REPEAT">Ось і ще один бідолаха-пілігрим нас покинув... Одна лиш думка про це вганяє мене в тугу. Краще зосередитися на роботі й якнайшвидше все доробити...</entry>
<entry name="BB_RESIDENT_MEET">Хм... Ти теж із пілігримів? Збираєшся ступити на великий шлях до священної Citadel нагорі?&lt;hpage&gt;Ні, пане, я не пілігримка. Хоча шлях нам із вами, вочевидь, випаде подібний.&lt;page&gt;Не пілігримка? Ну, гадаю, це не так уже й важливо. Усі ми маємо йти сим дорогами, вище й вище, хоч більшість і впаде бездиханною задовго до того, як уздрить великі брами.&lt;page&gt;Той, хто розсудливий, зупиниться тут і трохи спочине, перш ніж ступити у цей сповнений небезпек світ...</entry>
<entry name="MOSSCREEP_QUESTCOMPLETE_D">І на прощання — дарунок. Оберіг від нас, друїдів. Чи від мене? Так, інших друїдів тут, гадаю, нема.&lt;page&gt;Нехай він полегшить твої скорботи, виконавице бажань. Нехай він плаче за тебе, коли сліз уже не лишиться!</entry>
<entry name="MOSSCREEP_TRADE_BERRY">М-м-м! М-м-м! Від тебе лине жаданий солодкий аромат. Це плід! Обміняєш його на намистини?</entry>
<entry name="BB_RESIDENT_TALK">&lt;hpage&gt;Скажіть мені, о маленький пілігриме... Що кличе вас і ваших товаришів угору, до Citadel? Коли шлях такий небезпечний, навіщо взагалі рушати в цю мандрівку?&lt;page&gt;Дивно питати таке в пілігрима. Нас кличе наша священна земля. Сходження вгору — наша найвища місія. Хто ми такі, щоб відкинути її?&lt;page&gt;Віра веде нас угору, через палаючі поля, горбистими пустошами і великими золотими сходами до нашої головної мети — вічної, сяйної Citadel.&lt;page&gt;Щойно буду готовий, я теж звершу сходження...</entry>
<entry name="MOSSCREEP_QUESTCOMPLETE_C">М-м-м... М-м-м! Цей біль... він зводить з розуму... Чому? Ці ягоди, ці підлі плоди... О, ці видіння!&lt;page&gt;Ти, що дала мені обіцянку. Виконавице бажань. Ти принесла те, що мені було потрібне, і лишалася поряд. Була моєю супутницею в цьому випробуванні. Про більше я й просити не міг.</entry>
<entry name="MOSSCREEP_QUESTCOMPLETE_B">А-а-ах! А-ах, о-о-ох! Аромат що треба! Як і в інших! Та зовсім молодий! О, глас лісів! О, танок королеви! Ух... ох! Хай ритм буде гучнішим, щоб ми його чули! Ух! О-о-о-о-ох!</entry>
<entry name="FUNERAL_2b">Вознесімо ж піснь, брати і сестри! Вознесімо її, щоб заглушити цю тяжку скорботу! Оспіваймо ж ім'я цього бідного пілігрима, чиї мандри щойно почалися! </entry>
<entry name="BELLWAY_PILGRIM_TALK_1">Ви чули чутки про те, що чекає на нас за стінами цього табору?&lt;page&gt;Самий фундамент Pharloom — крихкі кістяні печери, де скрізь гострі зазубрини й повно всіляких смертоносних тварюк.&lt;page&gt;Кажуть, давні жуки зводили там свої житла.&lt;page&gt;Хто б міг подумати! У такому небезпечному й ненадійному місці! За все своє життя я не стрічала жука, який би насмілився на таке.</entry>
<entry name="BB_PILGRIM_HORNED">Сестро, сестро! Що це в тебе за довге блискуче ікло? Зброя?&lt;hpage&gt;Так, це й справді зброя, та вам боятися не варто. Проти вас я її не підніму. Цей клинок призначений для хижаків та інших ворогів.&lt;hpage&gt;І вам я наполегливо раджу озброїтися подібним чином, перш ніж рушити в дорогу.&lt;page&gt;На жаль, сестро... Для пілігрима те, про що ти кажеш, — гріх. Ми озброюємося молитвою й боронимося вірою, сподіваючись, що цього стане, аби сягнути спасенної Citadel. Такий наш звичай...</entry>
<entry name="BB_FIXER_Q1_INTRO">Ух! Ви знову тут? Стіна бажань готова! Тепер будь-який горемика, що застряг тут, унизу, зможе нею скористатися.&lt;page&gt;У Pharloom бажання тих, хто по-справжньому праведний, завжди здійснюються... принаймні, так кажуть. І немає нічого поганого в тому, що й у нас, відкинутих, теж є бажання.&lt;page&gt;Навіть я додав на Стіну своє скромне бажання! Усе по-чесному. Цю штукенцію ж, зрештою, я й збудував. Гадаю, королівство мусить виконати моє бажання раніше за всі інші.</entry>
<entry name="BB_FIXER_MEET">&lt;hpage&gt;Що ви тут споруджуєте, пане? Якусь дошку?&lt;page&gt;Саме так. Ви, бачу, кмітлива! Це Стіна бажань. Цьому старому табору давно вже час мати її. Як місцевий майстер на всі лапи, я вирішив узяти це діло на себе.&lt;page&gt;У Pharloom Стіни бажань у пошані. Та й користі від них чимало. Стільки прохань лишаються невиконаними... А так принаймні буде де про них розповісти.</entry>
<entry name="BB_PILGRIM_ROUND_REPEAT">Мені належить уважно слухати... і віддано, без упину, підносити молитви. Лише тоді моя віра буде достатньо міцною... аби допомогти мені піднятися нагору...</entry>
<entry name="BB_CARETAKER_SNARE_REPEAT">Не дивно, що саме ти закликаєш нас діяти, мисливице. У тобі відразу відчувається дух змін.&lt;page&gt;Авжеж, ти ж у нас більше, ніж просто жук, так? І навіть більше, ніж Ткач. Гадаю, наша родина чекала саме таку, як ти, аби бодай сподіватися на успіх.&lt;page&gt;Йди й доведи, що ми недарма в тебе повірили! Ми все життя мріяли про інший шлях. Якщо пощастить, завдяки тобі ми зможемо його віднайти.</entry>
<entry name="FUNERAL_NONAME">Що ж... Хоч ім'я цього пілігрима й утрачено, ми все одно вознесемо пісню на його честь.</entry>
<entry name="BB_RESIDENT_GOT_SPRINT">Я чув, як у таборі пошепки розповідають моторошні історії про пілігримів, зведених із розуму тяготами сходження, що волають і накидаються на своїх товаришів.&lt;page&gt;Ти була там. Скажи, чи є бодай крихта правди в цих словах?&lt;hpage&gt;Історії, які ви чули, правдиві, пане. На цих стежках і пілігрими, і звірі втрачають глузд, охоплені сліпою люттю через прокляту Нитку, джерело якої мені ще належить відшукати.&lt;page&gt;Ох, от воно як... Схоже, на стежці не можна буде довіряти жодній живій душі.&lt;page&gt;Загроза смерті вже сама по собі наводить жах, але самотність такої мандрівки здається майже нестерпною... Що ж... Видно, це ще одне випробування нашої відданості.</entry>
<entry name="BB_PILGRIM_HORNED_REPEAT">Ми, пілігрими, озброюємося молитвою й укриваємося вірою, сподіваючись, що цього буде досить, аби досягти рятівної Citadel. Такий наш звичай...</entry>
<entry name="BB_CARETAKER_TALK_03">&lt;hpage&gt;Які зобов'язання пов'язують вас із цією старою каплицею, пані? Вона ось-ось розсиплеться, і не схоже, щоб тут збиралися віряни.&lt;page&gt;Може, й так! Нікого не лишилося! Усі вони втекли й поховалися. Та я не покину це місце, доки не впорядкую його...&lt;page&gt;...Бачиш, усе через ту Citadel нагорі. Навіть тепер, коли Pharloom уже давно занепав, прості жуки безрозсудно вклоняються їй. Занадто вона велика, державна й могутня.&lt;page&gt;Стан цієї будівлі — сумний приклад для тих, хто наважиться запропонувати інший шлях...</entry>
<entry name="BB_FIXER_ACT3_DELIVERY">Оце так, ну й везіння! Наше бажання здійснилося навіть у таку темну годину...&lt;page&gt;Ви явилися для нас істинною рятівницею, панночко, і, без сумніву, заслужили вдячність усієї нашої злощасної братії.&lt;hpage&gt;Рада допомогти вам, пане. Сподіваюся, ці припаси стануть у пригоді вашій малій компанії.</entry>
<entry name="BB_PILGRIM_ROUND">Гей ти, у плащі... Прошу, крокуй тихіше. Я тут розмірковую, зміцнюючи свою віру... перед тим, як розпочати паломництво.&lt;hpage&gt;Мої кроки майже безшумні, пані. І турбувати вас я не мала наміру.&lt;page&gt;Ах... навіть твій голос... звучить надто гучно. Я ледь чую власні думки... Прошу, залиш мене на самоті...</entry>
<entry name="BB_CARETAKER_BONEGRAVE">Бачу, ти відкрила великі кістяні врата. І навіть мого дозволу не спитала! Видно, цікавість узяла гору, так?&lt;hpage&gt;Там велетенський цвинтар. Я гадала, що більшість жуків гине під час шляху, та, схоже, багато з них попрощалися з життям, іще не встигнувши як слід розпочати свій похід.&lt;page&gt;Може, й так! Хтось із них став жертвою диких звірів, а комусь просто не поталанило. Ну, а дехто був занадто слабкий від народження.&lt;page&gt;Принаймні всі ці нещасні спочивають разом. Смерть, тільки смерть і нічого, окрім смерті, — неминуче майбутнє в нашому вічному королівстві. Рано чи пізно вона забирає нас усіх.</entry>
<entry name="BB_CARETAKER_BASEMENT_TALK_01">Мисливець! Схоже, це ти очистила мій підвал?&lt;hpage&gt;Коли я тільки-но сюди прибула, істоти, що гніздилися там, не надто прихильно поставилися до моєї присутності.&lt;page&gt;Охо-хо... Так, жуки вони примхливі. Поки виводили й ростили своє потомство, внизу влаштували мені дикий безлад.&lt;page&gt;Тож я від щирого серця вдячна тобі за те, що ти їх прогнала!</entry>
</entries>
