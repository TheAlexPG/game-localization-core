DE_Greymoor
<entries>
<entry name="HH_BARTENDER_NECTAR_PROMPT">Купити давній нектар?</entry>
<entry name="HH_BARTENDER_GREET_ACT3">Еге, мандрівнице! Після того як лиха впали на навколишні землі, втішно бачити тут живу душу.&lt;hpage&gt;Від цього нового прокляття й мій міцний панцир може не врятувати. Заради вашої ж безпеки, хазяїне, наполегливо раджу вам не покидати цих стін.&lt;page&gt;О так, і ви можете вчинити так само. Залишайтеся й змийте тривоги парою дзвіночків нектару... хоча, зважаючи на силу цих поштовхів, боюся, пари буде замало.</entry>
<entry name="HH_BARTENDER_CURSED">Ох ти... Ви виглядаєте геть виснаженою, панночко. Боюся, одного мого нектару буде замало, щоб повернути вам сили.&lt;hpage&gt;Паразит з ваших земель проник у мій панцир. Його звивання завдають мені чималої прикрості.&lt;hpage&gt;Якби не моя унікальна конституція, підозрюю, він уже поглинув би мене цілком.&lt;page&gt;О, не варто приносити сюди такі небезпечні речі! Вирушайте в найвище місце мохових пусток. Там стоїть дзвін, у якому ховається стара лікарка.&lt;page&gt;Кажуть, її зілля часто завдають більше шкоди, ніж користі, але, зважаючи на ваш стан, гадаю, ризик виправданий.</entry>
<entry name="HH_BARTENDER_NECTAR_OFFER">&lt;hpage&gt;Хазяїне, мені доручено розшукати нектар багаторічної витримки. Чи не знайдеться у вас такого напою?&lt;page&gt;За вишуканим крамом завітали, так? Так, у мене, можливо, ще лишилася парочка судин із ним, але за безцінь я їх не віддам.&lt;page&gt;Запаси в моєму погребі — останні на весь Pharloom. Коли вони вичерпаються, жоден жук уже не зможе скуштувати цієї божественної солодощі.</entry>
<entry name="HH_BARTENDER_DRINK_DECLINED">&lt;hpage&gt;Іншим разом, певно. Я рідко маю потребу в їжі та питті — цим даром, як і деякими іншими, мене наділено від народження.&lt;page&gt;Невже правда? Що ж, нектар у мене завжди під рукою, тож коли все ж забажаєте — звертайтесь.</entry>
<entry name="HH_BARTENDER_NECTAR_REOFFER">&lt;page&gt;Знову міркуєте про давній нектар?&lt;page&gt;Моя ціна може видатися вам надто високою, та, запевняю, ті небагато знатних осіб, що проїжджали через ці землі, платили значно більше.</entry>
<entry name="HH_BARTENDER_OFFER_REPEAT">Може, все ж передумаєте й допоможете мені розібратися з проклятими карами? Я щедро винагороджу вас за зусилля.</entry>
<entry name="HH_BARTENDER_OFFER_QUEST">Мандрівнице, не хочу докучати вам, та маю одне прохання, з яким, гадаю, зміг би впоратися хтось такий же вмілий, як ви.&lt;hpage&gt;Я зараз вирішую свої справи, пане, але все ж готова вас вислухати.&lt;page&gt;Мова про цих проклятих карів нагорі. Мій дах на очах перетворюється на їхнє затишне гніздів'я! Ці потвори вже так знахабніли, що почали нападати на пілігримів, котрі проходять повз.&lt;hpage&gt;А ви не намагалися їх просто перебити? Панцир у вас, здається, міцний, тож ви б упоралися з ними без труднощів.&lt;page&gt;О, якби все було так просто! Заб’єш одних — на їхнє місце злітаються інші. Річ у теплі цього дому, розумієте? Воно їх вабить.&lt;page&gt;Я шукаю довгострокове рішення. Опудало! Я змайструю таке велике й жахливе опудало, якого світ іще не бачив, аби ці кари назавжди забули дорогу сюди!</entry>
<entry name="HH_PATRON_LEFT_TALK_1">Велике щастя знайти це місце, чи не так?&lt;page&gt;Підйом виявився куди виснажливішим, ніж я міг собі уявити, та в цьому старому панцирі ще жевріє іскра життя. А повне черево нектару подвоїть мої сили!</entry>
<entry name="HH_BARTENDER_REPEAT">Чи не бажаєте змочити горло, мандрівнице? Мій нектар такий міцний, що вмить зігріє ваш панцир навіть у цих промозлих землях.</entry>
<entry name="HH_PATRON_RIGHT_TALK_1">Гей... пані! Я сиджу тут, зігнутий і виснажений, а ви свіжі, мов щойно вилупилися на світ!&lt;page&gt;Як вам вдається зберігати таку бадьорість у цих промерзлих і сповнених небезпек землях? Може, поділитеся своєю таємницею?&lt;hpage&gt;Немає такого дива, що принесло б вам легке визволення, добрий подорожній. Коли вас так далеко привели вдача чи кмітливість, нехай і далі вони супроводжують вас у мандрах.</entry>
<entry name="HH_BARTENDER_NECTAR_DECLINE">&lt;hpage&gt;Поки що, хазяїне, я не можу розлучитися з такою кількістю намистин.&lt;page&gt;Як вам буде завгодно. Може, налити вам напою простішого? Підкріпіть свій панцир перед тим, як знову стати на ці згубні землі.  </entry>
<entry name="HH_BARTENDER_BELLHARTHAUNTED">&lt;hpage&gt;Мій шлях пролягав через містечко біля ваших боліт, збудоване у низці старих дзвонів. Його мешканці полонені зловісною ниткою.&lt;page&gt;Ах... Отже, прокляття Pharloom скувало й їх. Страшна участь. Ми вже давно не отримували від них вістей.&lt;hpage&gt;Вам краще застерегти своїх відвідувачів, хазяїне. Коли вони мандрують дзвонистими стежками, їм варто оминати це місце стороною.&lt;page&gt;Усе так. Я обов'язково передам їм, мандрівнице, але чи лишилася в ці прокляті часи хоч одна дорога, де можна почуватися в безпеці?</entry>
<entry name="HH_BARTENDER_CURSED_REPEAT">Вам варто якнайшвидше навідати ту лікарку, пані! Вона живе на узвишші над моховими пустками, в тому ж боці, що й Дзвінка Пустка.&lt;page&gt;Її способи зцілення можуть видатися дивними, але ви, право, дуже потребуєте допомоги.</entry>
<entry name="HH_PATRON_LEFT_TALK_REPEAT">Можливо, мені знадобиться ще трохи часу, аби зібратися з духом, але я відчуваю, як вона манить мене все дужче... Citadel кличе мене вгору.</entry>
<entry name="HH_BARTENDER_QUEST_COMPLETE">&lt;hpage&gt;Ось драні шкури, пане. Сподіваюся, цієї кількості стане, щоб утілити ваш задум.&lt;page&gt;Усе так. Цього має вистачити. Щойно видасться вільна хвилька, одразу візьмуся до зведення мого знатного опудала.&lt;page&gt;Якщо пощастить, то коли ви наступного разу проходитимете повз, мій дах уже буде чистий від цих шкідників. Дякую вам від щирого серця, мандрівнице!</entry>
<entry name="HH_BARTENDER_QUEST_ACTIVE">Якщо полюєте на драні шкури кар-жуків, то ці молоді вгорі – так собі здобич. Шукайте бувалих, що вподобали насип на озері. Шкури в них знатні.&lt;page&gt;Звісно, доведеться застосувати якийсь гострий аргумент, аби відокремити їх від власників...</entry>
<entry name="HH_BARTENDER_NECTAR_GOT">Ви повернулися, пані! Знизу долинав якийсь шум. Сподіваюся, все минуло... е-е-е, гладко?&lt;hpage&gt;&lt;hpage&gt;Пане, у вас у погребі, схоже, завелися мурахи. Гадаю, відсилаючи мене туди, ви просто забули про це згадати?&lt;page&gt;А! О так! Ну... з вашою-то зброєю, майстерністю та всім іншим... Впевнений, вони не завдали жодних клопотів? Кхм.&lt;page&gt;І до речі! Бачу, ви отримали свій трофей, тож наша угода виявилася вигідною для обох сторін!&lt;page&gt;Бажаю вам сповна насолодитися цим нектаром, пані. Простому пілігримові й краплі цього дивного напою за життя не скуштувати.</entry>
<entry name="HH_BARTENDER_DECLINE_QUEST">Ах... Ну гаразд, мандрівнице. Видно, у вас і своїх справ до лиха. Нічого, я якось упораюся, не вперше.</entry>
<entry name="HH_BARTENDER_QUEST_COMPLETE_2">Як плату я приготував те, що, гадаю, стане вам дуже доречно. Запасний набір умільця.&lt;page&gt;Я тримав його для когось іншого, та той жук зник уже так давно, що вже певно не повернеться.</entry>
<entry name="HH_BARTENDER_QUEST_COMPLETE_3">&lt;hpage&gt;Дякую вам, пане. Це гідна плата за мою працю. Тепер мої інструменти стануть іще гострішими.</entry>
<entry name="HH_PATRON_RIGHT_TALK_REPEAT">Потерзаний панцир перестане мене непокоїти, щойно я дістануся священної Citadel. У піснях співається, що всі страждання щезають у ту мить, коли ми входимо у Великі врата...</entry>
<entry name="HH_BARTENDER_NECTAR_ACCEPT">Усе так. Справедлива угода. Цей витриманий скарб зберігається в мене в погребі.&lt;page&gt;Покладаюся на вашу чесність і сподіваюся, що ви заберете звідти лише ту судину, що належить вам. Я б і сам сходив, та з моїм окостенілим панцирем вилазити звідти — суща мука.</entry>
<entry name="HH_BARTENDER_RUMOUR_1">Тепер лише найвитриваліші пілігрими добираються до мого порога... Прокляття Pharloom забирає решту. Бідолахи приречені тепер на вічні блукання...&lt;page&gt;Інколи я замислююся... Що ними рухає? Відголоски їхнього згаслого розуму чи щось геть інакше?..</entry>
<entry name="HH_BARTENDER_RUMOUR_2">Звонвілль, що лежить за моховими пустошами, колись, кажуть, був великим містом — серцем пілігримського шляху й осереддям цих центральних земель.&lt;page&gt;Нині там самі руїни... А весь тендітний ланцюг дзвонів кишить усякою мерзотою... У Pharloom уже не лишилося й куточка, який, не кривлячи душею, можна було б назвати безпечним. </entry>
<entry name="HH_BARTENDER_RUMOUR_3">Ви бували біля загонів, що вгорі, панночко? Жахливе місце. Колись там вирощували худобу на забій чи щось на кшталт того. Казали, воно мало забезпечити нас, болотних жуків, їжею й роботою...&lt;page&gt;У тім проклятому місці вже давно царює Наваждення. Тепер там повсюди бродить здичавіла й некерована худоба.</entry>
<entry name="HH_BARTENDER_QUEST_CANCOMPLETE">З поверненням, мандрівнице. Як просувається збір шкур тих гидких карів? Їхні крики та воркування вгорі починають добряче діяти на нерви моїм гостям!</entry>
<entry name="HH_BARTENDER_DRINK_PROMPT">Купити напій?</entry>
<entry name="HH_BARTENDER_QUEST_DECLINEPELTS">Гм, отже, вирішили лишити їх собі? Не стану питати навіщо, але я був би вельми вдячний, якби ви передумали.</entry>
<entry name="HH_BARTENDER_NECTAR_PAID">Вирушаєте по стародавній нектар? Ви віддали за цю пляшку чимало намистин. Гадаю, вам кортить її здобути.&lt;page&gt;Цей старовинний скарб зберігається в мене в погребі. Я залишу люк відчиненим, тільки надовго там не затримуйтесь. </entry>
<entry name="HH_BARTENDER_GREET">Ха! Ласкаво просимо, мандрівнице. Бажаєте випити, відпочити, а може, все й одразу?&lt;hpage&gt;Вітаю вас, добрий жук. Тепло вашого вогнища – справжній порятунок у цих сирих краях.&lt;page&gt;Так, це так. Підйом тут вельми сирий. Раніше до мене забрідали хіба що пілігрими, та нині часи дивні, і ви навіть не найхимерніший жук, що блукає цими краями.&lt;page&gt;Один старий вояка нещодавно тут буянув, зчинив добрячу бійку, а тепер юна діва зняла кімнату на верхньому поверсі.&lt;page&gt;Та панянка обмовилася, що шукає когось прудкого й кмітливого, на кшталт вас. Може, підніметеся до неї, якщо там іще не були?</entry>
<entry name="HH_BARTENDER_ACCEPT_QUEST">Прекрасно, прекрасно! Налякаємо цих паршивих карів до смерті! Ха!&lt;page&gt;Усе, що мені потрібно, це драні шкури самих карів. Підстережіть їх і прикінчіть, а потім здеріть шкури й принесіть мені їх побільше. Решта – моя турбота!</entry>
<entry name="HH_BARTENDER_QUEST_ACTIVE_2">Чим скоріше ви зберете драні шкури, тим краще. Не можу дозволити цим шкідникам перебити останніх потенційних гостей.&lt;page&gt;Справи й так ідуть з рук геть погано, а прибирання трупів – заняття не з приємних.</entry>
<entry name="HH_BARTENDER_REPEAT_ACT3">Подати вам напій, мандрівнице? Кінець, можливо, вже не за горами, тож не варто відмовляти собі в насолоді випити дзвіночок-другий нектару.</entry>
<entry name="HH_BARTENDER_OFFER_QUEST_WISHWALL">&lt;hpage&gt;Хазяїне, я бачила ваше прохання на Стіні бажань у дзвонарському місті. Яка допомога вам потрібна?&lt;page&gt;А! Прекрасно! Ви якраз із тих, хто може швидко впоратися з цією справою.&lt;page&gt;Проблема в цих клятих карах нагорі. Мій дах на очах перетворюється на їхнє затишне гніздів'я! Ці потвори вже настільки знахабніли, що почали нападати на пілігримів, які проходять повз.&lt;hpage&gt;Як щодо того, щоб просто їх усіх перебити? Панцир у вас наче міцний, тож ви б упоралися з ними без зусиль.&lt;page&gt;О, якби все було так просто! Вб'єш одних, а на їхнє місце злітаються інші. Річ у теплі цього дому, розумієте? Воно їх вабить.&lt;page&gt;Я шукаю довгострокове рішення. Опудало! Я змайструю таке велетенське й жахливе опудало, якого світ іще не бачив, аби ці кари назавжди забули дорогу сюди!&lt;page&gt;Усе, що мені потрібно, це драні шкури самих карів. Підстережіть їх і прикінчіть, а потім здеріть шкури й принесіть мені їх побільше. Решта – моя турбота!</entry>
</entries>