RU_City
<entries>
<entry name="GOURMAND_SERVANT_REPEAT">Залиш нас! Моєму великому господарю потрібен час для роздумів, а я маю обміркувати нові смаки!</entry>
<entry name="COG_STATUE_ALL_TALK_B">Пілігриме, що зберіг нашу пісню у своєму панцирі, підіймись.&lt;page&gt;Яви свою найвищу праведність нашому священному серцю.</entry>
<entry name="LIBRARY_STATUE_SPEAK_1">...ілігрим!.. ...алиши всі ці грішні надії на спочинок. ...краща нагорода... залишатися чистим... серед нас... не просячи нічого! &lt;page&gt;Узрі... Простий камінь Citadel – голий, нічим... прикрашений. Поглянь, які пр... наші шати, яка вбога на... трапеза. Знай, що... надмірність є гріх!&lt;page&gt;Пильнуй... втомно, бо... жалюгідні пілігрими... насмілюються потак... своїм ницим пристрас... Якщо залишити їх без покаран... ашому чистому хорі... їхній звабний грі... пошириться, мов полум'я...</entry>
<entry name="SONG_KNIGHT_OUTRO_2">Прийміть цей с-с-символ ордену стражів.&lt;page&gt;Розстанемося... я-я-як друзі.</entry>
<entry name="LIBRARIAN_NO_RELICS_FULL">&lt;hpage&gt;Я б воліла подивитися твою колекцію, Доглядачу Катакомб.&lt;page&gt;Вона може її побачити. Досконала збірка. Доглядач Катакомб багатий на знання. Його товариші позаздрили б... Збережи вони розум.</entry>
<entry name="GOURMAND_SERVANT_ITEM_GIVE_MEAT">А-а-ах... Що це тут у нас? Кур'єрський шматок, туго перев'язаний! Бачу, з нього ще капає свіжий жир!</entry>
<entry name="GOURMAND_SERVANT_ITEM_GIVE_STEW">Густо зварений суп із болотної ягоди. Добре. Дуже добре! Він стане основою, коли застигне.</entry>
<entry name="SLAB_PRISONER_REMEET">А... ти знову принесла пісню... Та на такого негідного, як я, ти, певно, змарнуєш її даремно.&lt;hpage&gt;Ви не зобов'язані втамовувати мою цікавість, якщо це завдає вам болю, але я все ж повинна спитати — за який злочин чи гріх Citadel ув'язнила вас?&lt;page&gt;Мій гріх? О, я вчинив тяжкий проступок, що завдав багатьом чимало болю. Але говорити про гріх... значить накликати його знову. Більше я нічого не скажу.</entry>
<entry name="LIBRARIAN_RELIC_ASK_PROMPT">Віддати псалмовий циліндр?</entry>
<entry name="SONG_KNIGHT_OUTRO_1">Ваша воля чиста... а н-н-наміри прозорі... На вас немає шовкового прокляття.&lt;page&gt;Сей страж д-д-допустив помилку. Він готовий п-прийняти ваш вирок.&lt;hpage&gt;Хіба це й справді помилка, златотілий? Ти мусив випробувати мене і зробив це. Меншого я й не очікувала від істинного стража.&lt;hpage&gt;К-к-конфлікт вичерпано, у смерті немає потреби. Підведіться, і давайте розстанемося як друзі.</entry>
<entry name="GOURMAND_SERVANT_ROACHEGG">Знайди також мариновану гноєву личинку — священний делікатес, шанований і осуджуваний за його гостроту. Вони були фірмовою стравою кухаря Луголи, вигнаного за кулінарне святотатство.&lt;page&gt;Кажуть, цей великий кухар повернувся до своїх рідних печер у похмурих низовинах під нами...</entry>
<entry name="GOURMAND_SERVANT_QUEST_COMPLETE_1">&lt;hpage&gt;На цьому мою обітницю виконано, добродію. Усі інгредієнти доставлено. Сподіваюся, тепер ви зможете приготувати трапезу, а я отримаю за свої старання масло.&lt;page&gt;Отримаєш ти своє масло, дівчисько! Але спершу навчися чекати! Страву слід приготувати бездоганно, аби пробудити мого господаря й наситити його. &lt;page&gt;Отже! Дозволь мені явити своє мистецтво. Стань свідкою появи на світ наїдку, аромат і смак якого вразили б Pharloom навіть у пору його розквіту!</entry>
<entry name="GOURMAND_SERVANT_MEET_ACT3">А? А, це всього лише та жучиха в мертвотно-червоному вбранні. Я очікував вістей від тих, хто нагорі, аби вони пояснили причину всього цього гуркоту й струсу.&lt;page&gt;Вони не дають ради зі своїми священними обов'язками! Мого господаря належить вберегти від подібних незручностей, інакше його травлення буде розладнане.&lt;hpage&gt;Несварення шлунка — далеко не найсумніша доля. Вам із ним пощастило лишитися неушкодженими.&lt;page&gt;Щастя тут ні до чого. Я просто з міцнішої породи, ніж незграбні молоді слуги нинішніх нікудишніх часів!</entry>
<entry name="LIBRARIAN_FIRST_RELIC_ASK_REPEAT">Рк-к-кт! Я знаю, він у неї. Вона його ховає. Носить загорнутим у тканину. Він шукав його. Віддай його! Віддай його нам!</entry>
<entry name="LIBRARIAN_MELODY_PLAY_POST">Божественна музика... Душа вічного Pharloom оголена... Невже в наш проклятий вік іще можна здобути таке благословення...&lt;page&gt;Що ж, нащадку Ткачів, ти здобула нашу мелодію. Запечатавши її у своїй пам'яті, ти зможеш вийти з нею за ці стіни. Але скажи, чи вартувало викрадати це знання? &lt;hpage&gt;Вартувало, Доглядачу. І знай — твоє служіння мені ще не скінчилося. Збережи цей циліндр цілим — як і інші, котрі я можу принести.</entry>
<entry name="LIBRARY_STATUE_SPEAK_REPEAT">...Дорогий... грим... Тобі здається, довкола зараз лише морок... нехай ці слова... стануть для тебе маяком...&lt;page&gt;Почуй наш голос... Нехай він... стане твоїм власним! Віддай... себе... великому Pharloom... першим дітям, що заповіли його нам... заради нашого спасі... неодмінно настане!</entry>
<entry name="GOURMAND_SERVANT_NECTAR">Щоб можна було додати солодощі під час тушкування, відшукай давній нектар. Рідкісний напій, який цінують жуки, чий нюх здатен безпомилково визначати досконалість.&lt;page&gt;Шанс роздобути щось настільки старе невеликий. Та, на жаль! Без його глибокого смаку сія священна страва не вдасться!</entry>
<entry name="LIBRARY_STATUE_WAKEUP">Внемли!.. ...пілігрим!.. Ти, хто піднявся... в наші вічні обійми... хто завмер... на порозі... нашої суворої Кам'яної Citadel... знай... істинне служіння починається зараз.&lt;page&gt;Забудь... про свій втомлений панцир. Відкинь... бажання спокою... Pharloom повеліває... передати... найвеличніший дар! Приєднайся до нашого хору... Підійми... панцир.. голос... і співай!</entry>
<entry name="GOURMAND_SERVANT_COURIERMEAT">Центром же трапези стане дивовижне м'ясо... кур'єрська скибка. Прудкі жучки, що колись прибігали на дзвін кожного другого дзвона, завжди мали такі при собі.&lt;page&gt;Я не раз бачив, як кур'єри підкріплялися цією жирною закускою. Куди вони всі поділися? Невже покинули свою святу службу?</entry>
<entry name="GOURMAND_SERVANT_REPEAT_ACT3">Мій же господар дуже стійкий, однак коли довкола стоїть такий гуркіт і все рушиться, я починаю остерігатися за його безпеку.&lt;page&gt;Та не хвилюйся — я лишатимуся поряд із ним, доки мій старий панцир не розсиплеться.</entry>
<entry name="BROOD_MOTHER_TINY_TALK">Яйця, яйця, хі-хі! Я буду багато їсти, виросту великою і тучною. А потім знесу багато яєць!&lt;page&gt;Вони приносять мені багато їжі, отже, їм потрібно багато яєць.&lt;page&gt;І вони їх отримають, якщо будуть до мене так само добрі! Хі-хі!</entry>
<entry name="SONG_KNIGHT_INTRO_2">&lt;hpage&gt;Я думала, що йду на твій поклик як подруга чи принаймні союзниця, але тепер, стоячи тут поряд із тобою, я відчуваю твій намір.&lt;hpage&gt;Ти ладен підняти на мене свої клинки. Невже я твій ворог?&lt;page&gt;Оборона священної C-c-Citadel і голосів, що н-н-наповнюють її, — вічний обов'язок стражів.&lt;page&gt;Знищення — неминуча участь усіх тих, хто п-п-поневолений шепочучим Шовком.&lt;hpage&gt;То ти вважаєш, що я одержима, у владі блідих ниток? Мені здавалося, ти проникливіший. Цей Шовк належить лише мені, як і моя воля.&lt;page&gt;Цей страж н-н-не певен. Схоже, ви водночас одержимі й невинні. Із жалем цей страж п-п-повинен випробувати силу вашого духу.</entry>
<entry name="WARD_PIT_KEYHOLE_INSPECT">Хитромудрий замковий механізм з отвором для ключа посередині.</entry>
<entry name="GOURMAND_SERVANT_ITEM_GIVE_NECTAR">Нектар! Тільки подумати, такий давній екстракт досі існує! Неймовірна трагедія, що я не зможу його скуштувати. Мій володар має отримати весь нектар до останньої краплі!</entry>
<entry name="LIBRARIAN_FIRST_RELIC_GOT">Так-так! Так-так! Вона віддає... Він наш! &lt;hpage&gt;Я віддала тобі реліквію, Доглядачу. Тепер виконай свою обіцянку й обдаруй мене своїм знанням.&lt;page&gt;Нерозумна! Вимагати чогось від Доглядача Катакомб... Її зухвалість варто було б покарати смертю... Якби вона не пахла, як нащадок Ткача.&lt;hpage&gt;Виходить, тобі щось відомо про моє походження, учений жук. Якщо тут воно обіцяє мені прихильність, я очікую повного сприяння з твого боку.&lt;page&gt;Бр-р-р! Мертвий! Увесь твій лихий рід має бути мертвим! Як на мене, йому краще завжди таким і лишатися... &lt;page&gt;Гк-к-кт. Але він уже навчений. Він втягне кігті. Він поділиться знаннями, що зібрав.&lt;page&gt;Лише перед первонародженим Доглядач Катакомб у відповіді.</entry>
<entry name="TROBBIO_BOSS_MEET">О, жалюгідна й тремтяча нікчема, що несміливо ступає на Велику сцену, доля відмітила тебе!&lt;page&gt;Забудь про страх і виконай роль мого партнера. Нехай полум'я Pharloom згасає, разом ми розпалимо його наново!&lt;page&gt;Оживімо ж цю Citadel, що впала в безмов'я! Пробудімо душу цієї колись великої землі!</entry>
<entry name="LIBRARIAN_QUEST">&lt;hpage&gt;Доглядачу, я шукаю мелодію, що зберігається у твоїх катакомбах, — частину єдиного набору, який відкриває шлях угору. Розкажи мені, що тобі про неї відомо.&lt;page&gt;Породження Ткачів бажає заволодіти нашою священною мелодією?! Яких похмурих часів ми дожилися... Передати її чужинцеві — огидне святотатство...&lt;page&gt;Лише понтифік, що прожив довге життя під нашими катакомбами... Він беріг цю мелодію, дбайливо й ревно... Знання, доступне лише вищому Доглядачеві Катакомб, і тільки йому.&lt;page&gt;Істина, якої, кажуть, він сягнув... Там, у пітьмі. Щось у мелодії чи в словах. Щось, що змусило його замовкнути... &lt;hpage&gt;Я не лякаюся того, що мені відкриється, Доглядачу Катакомб. Якщо твій понтифік і його мелодія чекають унизу, я їх знайду.</entry>
<entry name="LIBRARIAN_RELIC_GOT">Так-так! Гідний дар, нащадку Ткачів. Доглядач Катакомб видобуде з цього всі знання, доступні великому розуму.</entry>
<entry name="COG_STATUE_CONDUCTOR_TALK_B">Як було заспівано, наша пісня допомагає.&lt;page&gt;Заради вічного Pharloom ми спрямовуватимемо.</entry>
<entry name="LIBRARIAN_RELIC_ASK">Грк-кт. Що це вона йому принесла? Нові скарби, що вимагають знань Доглядача? Заповітні циліндри нашої святої Citadel? Передай їх. Дай їх мені. Негайно! Вона мусить!</entry>
<entry name="SONG_KNIGHT_INTRO_1">&lt;hpage&gt;Я тут, златотілий.</entry>
<entry name="SONG_KNIGHT_MEET_2">Citadel вічна. І в-в-вічна відданість її стражів.&lt;page&gt;Поки його п-п-панцир справний, сей страж буде вірний своєму обов'язку.</entry>
<entry name="COG_STATUE_ALL_TALK_FIRST">Пілігрим вічного Pharloom, ти рідкісний обранець, кому пощастило зійти на сей останній поріг. Внемли ж нашому бажанню та виконай його, щоб міг ти піднестися вище й побачити кінець свого шляху.</entry>
<entry name="LIBRARIAN_SIMPLE_MELODY">Чужинка! У тебе священна мелодія нашого понтифіка! Ти знайшла її, забрала, а тепер гаєшся, мов кліщ, що заблукав поміж наших полиць!&lt;page&gt;Повернися вниз, до кімнати для прослуховування! Ти зможеш відтворити запис на циліндрі, і ми нарешті почуємо мелодію наших катакомб у цей проклятий, затяжний вік.</entry>
<entry name="GOURMAND_SERVANT_QUEST_COMPLETE_2">Смак, аромат, консистенція... Усе ідеально! Страва, достойна найкращих бенкетів Pharloom!&lt;page&gt;Мій великий пане, ви так довго знемагали в очікуванні, щоб скуштувати цю бездоганну страву! Приєднуйтеся ж до нас і відведайте її!</entry>
<entry name="BROOD_MOTHER_TINY_MEET">Ням-ням... ой! Ти тут, щоб прислужувати мені?&lt;hpage&gt;Я тут просто в гостях, малятко. Отже, це місце тепер твій дім?&lt;page&gt;Мій дім? О так! Тут добре й тепло. Коли я хочу їсти, великі приносять мені їжу. А зараз я якраз хочу їсти!</entry>
<entry name="GOURMAND_SERVANT_QUEST_REFUSE">&lt;hpage&gt;Маю справи важливіші, пане. Можливо, ваш пан зможе вдовольнитися скромнішою трапезою?&lt;page&gt;Що за святотатство?! Мій пан отримає священну насолоду, на яку він заслуговує, навіть якщо мені доведеться змастити маслом власний панцир і вилізти на блюдо самому!</entry>
<entry name="GOURMAND_SERVANT_CRUSTNUT">Приправою для такого яства... може слугувати лише твердогоріх. Колись їх можна було в достатку знайти в печерах, вкритих коралами. Певно, десь у тих пісками спустошених краях вони й досі ростуть.</entry>
<entry name="COG_STATUE_LIBRARIAN_TALK_B">Як було проспівано, наша пісня допомагає.&lt;page&gt;Заради вічного Pharloom ми будемо навчати.</entry>
<entry name="COG_STATUE_LIBRARIAN_TALK_A">Ми бажаємо почути глас Доглядачів із їхніх великих катакомб.&lt;page&gt;Тих, хто крізь віки оберігає нашу історію, наші молитви й наші таїни.</entry>
<entry name="GOURMAND_SERVANT_ITEM_GIVE_EGG">Маринована гноєва личинка! Отже, рецепти того вигнаного кухаря пережили його, всупереч усьому!&lt;hpage&gt;Не зовсім так, добродію. Я здобула личинку в нього особисто. Він продовжив займатися своїм грубим ремеслом навіть після того, як його панцир опинився у владі проклятої нитки.&lt;page&gt;Неймовірно! Цей жук був настільки праведний, що спромігся куховарити навіть після того, як утратив розум. Citadel явно поквапилася з вигнанням такого майстра.</entry>
<entry name="GOURMAND_SERVANT_QUEST_ACCEPTED">&lt;hpage&gt;Я можу відшукати будь-який інгредієнт, який лише забажаєте, але за плату. Олія, яку ви тут поставили, мені може згодитися.&lt;hpage&gt;Якщо віддасте мені її як винагороду, ваш володар отримає свою трапезу.&lt;page&gt;Пф! Праведному слузі не личить укладати такі ниці угоди... але хай буде так. Добудь мені інгредієнти й забирай цю бляклу приправу на здоров'я!</entry>
<entry name="GOURMAND_SERVANT_MEET">Що це за жахливий гуркіт? Чи не могла б ти поводитися хоч трохи обережніше?&lt;page&gt;І чому твоє вбрання такого жахливого, мертво-червоного кольору? Клянуся, ті, хто там нагорі, певно, розважаються, посилаючи до мене найжалюгідніших слуг, яких тільки можуть знайти!&lt;hpage&gt;Я не служниця, добродію, радше гість, запрошений Citadel. Скажіть, ця виставлена пляшечка з олією належить вам?&lt;page&gt;Тут немає нічого мого, зухвала юна комашко! Ця священна зала і всі наїдки, що в ній є, належать моєму найшляхетнішому володареві!&lt;page&gt;Великому гурману! Найвишуканішому знавцю всіх часів, чиї смаки випробувані віками!&lt;page&gt;Не лишилося нікого, хто шанував би його так, як він того заслуговує, окрім самотнього вірного жука, що стоїть зараз перед тобою!&lt;page&gt;Ця олія — лише мала пікантна закуска, аби розпалити його апетит перед майбутньою грандіозною трапезою. Величною стравою, що ввібрала в себе весь колорит Pharloom! Я вигадував її цілу вічність.&lt;page&gt;Але, на жаль, ті, що нагорі, здається, забули про мого бідного володаря! А я вже такий старий... Тепер мені ніколи не зібрати потрібні інгредієнти. Хай же буде проклята їхня недбалість!</entry>
<entry name="LIBRARIAN_TINKED_RETURN">Вона огидна! Яким треба бути дурнем, щоб підняти лапу на святого Доглядача! У нього ж є знання! Одкровення! Усе, що тільки можна вберегти в наш пропащий вік!&lt;page&gt;Невже вона прагне все це відкинути, аби породити ще більше смертей? Коли так, вона Ткач до мозку кісток!</entry>
<entry name="TORMENTED_TROBBIO_DEFEAT">Як знаєш, нахабна тля! Можеш заперечувати страждання нашого королівства. Можеш берегти від них свій крихкий панцир!&lt;page&gt;Крокуй же далі своїм безнадійним шляхом. Підкрадайся, нападай і бийся, але знай: твій ворог — сама Доля, і вона повстала в люті!</entry>
<entry name="LIBRARIAN_ACT3_MEET">Біль! Біль! Чуєш ти ці стогони, прокляте породження Ткачів? Pharloom страждає через наше мерзенне, тлінне невігластво! Ми підводимо його, і він руйнується!&lt;page&gt;Потрібні знання. Ще й ще! Їх треба шукати й накопичувати! Цю силу слід осягнути, вгамувати і приборкати.&lt;hpage&gt;Ні, зараз потрібні дії, Доглядачу Катакомб, – мої та інших уцілілих, які будуть ладні допомогти мені.&lt;hpage&gt;Можеш шукати відповіді у своїх писаннях і псалмах, якщо тобі так до вподоби, але самих їх не вистачить, щоб залікувати такий жахливий біль.</entry>
<entry name="LIBRARIAN_ALL_RELICS">О так! Ось вони всі! Повна колекція в усій її пишноті. Таке сокровенне знання нарешті зберігається у надійному місці.&lt;page&gt;Свою частину угоди ти виконала, нащадку Ткачів... Угода завершена. Знання і намистини були передані без обману. Нас більш ніщо не пов’язує.&lt;page&gt;Залиши ж тепер Доглядача наодинці з його скарбами та їхньою мудрістю. Він виконав свою службу. Тепер Доглядач прагне усамітнення! </entry>
<entry name="LIBRARIAN_NO_RELICS">&lt;hpage&gt;Покажи мені свою колекцію, Доглядачу Катакомб.&lt;page&gt;Гркт, нащадку Ткачів! Вона набридає! Докучає! Принеси більше дарів. У колекції все ще є лакуни!</entry>
<entry name="SONG_KNIGHT_RESTING_MEET_ACT3">&lt;hpage&gt;Златотілий, те, що лишилося від Citadel, роздерте чорними нитками. Але ти все одно пильнуєш свій обов’язок?&lt;page&gt;Поки голоси ще наповнюють ці величні зали... стражі п-п-продовжують нести свій священний обов’язок.&lt;page&gt;Оберігати... з-з-захищати.</entry>
<entry name="GOURMAND_SERVANT_QUEST_REPEAT">Ти й досі тут? Коли бажаєш заслужити свою нагороду, негайно вирушай на пошуки інгредієнтів! Чи потрібні тобі підказки слуги, який знає, що до чого?</entry>
<entry name="LIBRARIAN_MELODY_PLAY_PRE">Нащадку Ткачів знайшла його! Священний циліндр нашого понтифіка був викрадений з темряви, що панує внизу...&lt;page&gt;Ніколи! Так каже наш закон. Наша мелодія ніколи не повинна потрапити до жука, що не є Доглядачем! Але ти, нерозсудлива Ткачихо, ось-ось зруйнуєш наші устої з безрозсудною легкістю.&lt;hpage&gt;Твого понтифіка більше немає, Доглядачу. Твої товариші обернулися порожніми оболонками або стали жертвами ниток. Закони, що панували колись у цих катакомбах, померли разом із ними.&lt;page&gt;Ак-к-к! Що ж, хай буде по-твоєму, проклята. Можеш забрати священну пісню — і хай буде тобі мука, якщо ми обоє виявимося навіки за це прокляті!</entry>
<entry name="LAST_CONDUCTOR_MEET_VAR">&lt;hpage&gt;Я повернулася до вас, шановний пане, бо хочу знову почути вашу мелодію, щоб чітко закарбувати її в пам'яті.&lt;page&gt;Чудово, добра прочанице. Такого безприкладно праведного жука я з радістю нею обдарую.</entry>
<entry name="GOURMAND_SERVANT_QUEST_REWARD">&lt;hpage&gt;Схоже, ваш володар задоволений, добродію. Час віддати мені те, що ви обіцяли.&lt;page&gt;Так. Так-так! Усе зроблено! Страву зготовано й подано. Страву, що відповідає витонченим бажанням мого володаря.&lt;page&gt;Тьмяна цяця твоя. Забирай її й іди! Моєму володареві потрібен час для роздумів, а я маю обміркувати нові смаки!</entry>
<entry name="LIBRARIAN_RELIC_ASK_MELODY_REOFFER">&lt;hpage&gt;Доглядачу Катакомб, я принесла псалмовий циліндр із темних покоїв внизу. Хочу почути його мелодію.&lt;page&gt;К-к-к! Тоді давай його сюди, брудний нащадку Ткачів! Сей священний циліндр не повинен ані миті більш лишатися в твоїх огидних кігтях!</entry>
<entry name="LIBRARIAN_RELIC_DECLINED">Вона хоче їх лишити? Жадає привласнити їх собі? Не може розпрощатися з такою малою здобиччю?&lt;page&gt;То хай і далі перебуває сліпою невігласкою. Знання Доглядача зостануться при ньому.</entry>
<entry name="LIBRARIAN_SIMPLE_2_TALK">Нащадку Ткачів! Ти що, сподіваєшся підглянути наші дорогоцінні записи?&lt;page&gt;У нашому обширному сховищі завжди можна дізнатися щось нове. Наприклад, давні способи молитися — цій землі, її володарям і силі в її серці.</entry>
<entry name="LIBRARIAN_FIRST_RELIC_ASK">У неї дорогоцінний циліндр! Хай віддасть його! Поділиться ним! З лап у лапи!&lt;page&gt;Передай його! І сей Доглядач Катакомб дарує свою мудрість. Але лише малу частку! Краплю! Відблиск! Наших священних знань про Citadel.</entry>
<entry name="SONG_KNIGHT_MEET_1">Сей страж пробуджений. Його п-п-панцир справний.&lt;page&gt;Сей страж, як і п-п-раніше, вірний і очікує ваших вказівок.&lt;hpage&gt;Ти вмієш говорити, золототілий? У мене немає для тебе вказівок, але ти роздмухав мою цікавість.&lt;hpage&gt;Ти звеш себе стражем... Що тобі доручено охороняти?&lt;page&gt;Захист священної Citadel і голосів, що н-н-наповнюють її, — наш вічний обов'язок.&lt;hpage&gt;Я так і припускала. Але глянь довкола, золототілий. Поки ти спав, Citadel впала, і її голоси змовкли. Тепер це місце мертве — ну або майже мертве.&lt;hpage&gt;Дехто сказав би, що стояти на сторожі при могилі королівства — марне діяння, позбавлене будь-якого сенсу. Цікаво, чи збережеш ти в такому разі вірність своєму обов'язку?</entry>
<entry name="LIBRARIAN_SIMPLE_1_TALK">Не слід марно блукати поміж цими священними полицями! Це місце святе. Благоговіння! Його тобі слід виявляти.&lt;page&gt;Коли нерозумна бажає узріти зібрання Доглядача, хай прямує до кімнати прослуховування внизу.</entry>
<entry name="SURFACE_EDGE_REPEAT">&lt;hpage&gt;Мій вибір твердий. Я не можу зараз піти. Я маю спуститися знову й звільнити Pharloom.</entry>
<entry name="SONG_KNIGHT_RESTING_MEET">&lt;hpage&gt;Тут видні сліди битви, злототілий. Отже, твоє завдання — переслідувати всіх одержимих, навіть якщо вони з правлячих каст Citadel?&lt;page&gt;Оборона священної Citadel і голосів, що н-н-наповнюють її, — вічний обов'язок с-с-стражів.&lt;page&gt;Знищення — н-н-неминуча доля всіх тих, кого поневолив шеп-п-пітний Шовк.</entry>
<entry name="SURFACE_EDGE">&lt;hpage&gt;Попереду простягаються безкраї пустки... Якщо я перетну їх зараз, Pharloom впаде в чорну безодню, створену моїми ж лапами.&lt;hpage&gt;Мій вибір твердий. Я не покину його жуків, прирікаючи їх на таку похмуру долю. Я повинна спуститися знову й розсікти їхні пута.</entry>
<entry name="LIBRARIAN_CLOSED_FIRST">&lt;hpage&gt;Будь обережний, Доглядачу. У майбутньому мені ще можуть згодитися твої послуги, і я б не хотіла, щоб ти випустив дух раніше, ніж я тут закінчу.&lt;page&gt;Гьяк... Доглядач не дурний. Він довго прожив на світі й був свідком згасання своїх товаришів, але сам, поки не вмре, житиме, доки потрібні його знання.&lt;page&gt;Угода укладена, нащадку Ткачів, пізнання для обох — для неї й для нього.&lt;page&gt;В історії сієї святої Citadel, що знала і славу, і занепад, є прогалини, про які не відомо ані Доглядачу, ані навіть цим катакомбам.&lt;page&gt;Їй слід шукати циліндри. Сі речі дарують глибоке прозріння. Продовжуй приносити їх сьому Доглядачу і тільки йому, бо в усій Citadel не лишилося нікого, хто мав би такий тверезий і гострий розум, як він.</entry>
<entry name="COG_STATUE_ALL_TALK_A">Пілігрим вічного Pharloom, утіш же нас Тричастою Піснею, щоб зміг ти піднятися вище й вклонитися божественному серцю нашого королівства.</entry>
<entry name="GOURMAND_SERVANT_OFFER">Ти все ще тута, жучихо, що назвалася гостею? Якщо твоїм лінивим лапам нічим зайнятися, допоможи ж найшляхетнішому Великому гурману!&lt;page&gt;Я не можу покинути свого господаря, тож тобі доведеться вибратися з Citadel і зібрати інгредієнти для його трапези замість мене!</entry>
<entry name="LIBRARY_STATUE_INSPECT">Наша сувора кам'яна Citadel.</entry>
<entry name="MELODY_PICKUP_HINT_MET">&lt;hpage&gt;Щоб запам'ятати мелодію з цього циліндра, мені знадобиться справний пристрій для його прослуховування. Те, що стоїть тут, давно вийшло з ладу.&lt;hpage&gt;У катакомбах нагорі лишився останній розумний Доглядач... У його покоях є така машина. Мені лиш потрібно повернутися туди.</entry>
<entry name="LIBRARIAN_RELIC_ASK_MELODY">&lt;hpage&gt;Доглядачу Катакомб, я знайшла псалмовий циліндр у темних покоях унизу. Гадаю, на ньому мелодія, унікальна для твоїх сховищ. Відтвори її для мене.&lt;page&gt;К-к-крт! Вона осквернила своєю присутністю дальні покої понтифіка і викрала священну пісню! Де твоє шанування, нащадку Ткачів?! Пам'ять про наших поважних спочилих ображено таким зухвалим вторгненням у їхні палати та брудним мародерством!&lt;hpage&gt;Зараз у мене немає терпіння вислуховувати від тебе зухвальства, Доглядачу. Приготуй циліндр і мовчи, інакше гірко пошкодуєш.</entry>
<entry name="BROOD_MOTHER_TINY_REPEAT">Яйця, яйця! Я хочу відкласти багато гарних яєць! Передай великим, хай принесуть мені ще їжі!</entry>
<entry name="LAST_CONDUCTOR_WEAVERS">&lt;hpage&gt;Ваші покої, безперечно, величні, вельмишановний пане, і все ж очевидно, що не ви володар цього місця.&lt;page&gt;Наше становище таке жалюгідне, пілігримко?.. «Волею Провідників», — гриміли ми колись, і вся Citadel здригалася.&lt;page&gt;Але ті слова... Які ж порожні вони були. Влада, яку ми жадібно вихопили в згасаючих первістків Pharloom, злобних Ткачів... тяжким тягарем лягла на наші плечі.&lt;page&gt;Нині, в безмов'ї нашої Citadel, ми нарешті збагнули їхню правду. Лише один монарх увесь цей час стискав у кігтях наше королівство, хоч як гучно ми волали про інше.&lt;page&gt;Бажаєте узріти її, пілігримко? Там, на самому вінці нашої Citadel? Тоді сягніть висот, які ми сподівалися приховати, і схиліться перед істинною владичицею цієї землі.&lt;hpage&gt;Невдовзі, вельмишановний пане, я неодмінно зійду туди, аби зустрітися з вашою монархинею...</entry>
<entry name="SONG_KNIGHT_RESTING_REPEAT">Се місце очищено. О-о-обов'язок стражів віковічний..</entry>
<entry name="GOURMAND_SERVANT_ITEM_HAS">&lt;hpage&gt;Пане, я принесла інгредієнти для вашої страви.&lt;page&gt;Нарешті! Мій володар сохне від голоду! Побачимо, які дари ти принесла.</entry>
<entry name="SLAB_PRISONER_TALK2">&lt;hpage&gt;Не могли б ви повідати мені про тих, хто охороняє це місце? Вони ж служителі Citadel, чи не так?&lt;page&gt;Служителі?.. Вони теж ті, що каються. Давним-давно ця каста вчинила святотатський учинок проти Citadel.&lt;page&gt;Цей гріх, хоч давно забутий, настільки тяжкий, що їхні нащадки й нащадки їхніх нащадків і досі несуть за нього вину. Служба тут — їхня єдина надія на спокуту.</entry>
<entry name="COG_STATUE_ALL_TALK_A_REPEAT">Пілігрим вічного Pharloom, утіш же нас Тричастою Піснею, щоб зміг ти піднятися вище й вклонитися божественному серцю нашого королівства.</entry>
<entry name="SLAB_PRISONER_TALK1">&lt;hpage&gt;Навіть якщо колись се місце було святим, про це вже ніщо не нагадує. Навіть як темниця, воно віддане забуттю.&lt;hpage&gt;Якщо бажаєте, я можу вас звільнити. Ви можете спуститися крізь печери внизу. Рано чи пізно на шляху вам трапиться поселення.&lt;page&gt;Ти... пропонуєш мені покинути це місце? Я-яка дивна, жахлива думка! Таке святотатство ніколи... ні.&lt;page&gt;Милістю Citadel я здобув тут змогу каятися. Тут я можу укритися від сорому своїх гріхів, доки час їх не зітре.&lt;page&gt;Покинути це місце?.. О, благаю тебе! Вбий мене насмерть раніше, ніж наступного разу вимовиш таку хулу!</entry>
<entry name="LAST_CONDUCTOR_REPEAT">Мантія Провідника вельми обтяжує. Знай я ціну раніше, ніж накинув її на себе, чи погодився б я взяти на себе цей обов'язок?</entry>
<entry name="SLAB_PRISONER_MEET">Це... п-пісня? Ти принесла пісню? Отже, ти із Citadel? Скільки... скільки вас?&lt;hpage&gt;Я одна, пане. Вам нічого боятися, я не прислужниця Citadel. Це вони кинули вас до темниці?&lt;page&gt;Т-темницю? Пробач, я тебе не розумію. Тут не темниця.&lt;page&gt;Це священне місце спокути. Благаю, говори про нього з більшою пошаною.</entry>
<entry name="COG_STATUE_ARCHITECT_TALK_B">Як було заспівано, наша піснь допомагає.&lt;page&gt;Заради вічного Pharloom ми будемо будувати.</entry>
<entry name="COG_STATUE_ARCHITECT_TALK_A">Ми бажаємо почути піснь Архітекторів у серці нашої Citadel.&lt;page&gt;Тих, хто підтримує наше королівство, його стіни, його підвалини і навіть його голос, навіть коли інші замовкають.</entry>
<entry name="GOURMAND_SERVANT_ITEM_GIVE_CORAL">Твердогоріх! Злежалий і прісний, вважаєте? Але якщо змолоти його на найтонший порошок, кислий смак цього плоду розкриється вповні!</entry>
<entry name="MELODY_PICKUP_HINT_NOTMET">&lt;hpage&gt;Щоб завчити мелодію з цього циліндра, мені спершу потрібно відшукати справний пристрій для його відтворення. Те, що стоїть тут, давно прийшло в непридатність.&lt;hpage&gt;У катакомбах нагорі напевно є ще один такий пристрій. Треба ретельно їх оглянути.</entry>
<entry name="TORMENTED_TROBBIO_MEET">Ти! Нікчемна букашко чи плаксо! Приречена обраницею долі, що протрималася до самого кінця!&lt;page&gt;Смирись! Покорися! Смертельний удар уже нанесено! Прекрасний Pharloom стогне, віщуючи свій кінець.&lt;page&gt;Ми, жменя вцілілих, терзана горем, возз’єднаймося ж нарешті тут і явімо наші палаючі серця!&lt;page&gt;Разом ми розділимо біль нашого королівства, відчуємо, як вона обпікає наші панцирі, і ясно пізнаємо його муки та скорботу!</entry>
<entry name="LAST_CONDUCTOR_GIVE">Наша пісня, виконана на Шовковій Нитці... Такі прекрасні звуки давно не наповнювали ці чертоги.&lt;page&gt;Збережіть нашу мелодію, добра пілігримко. Ви, можливо, станете останньою, хто її почув.</entry>
<entry name="COG_STATUE_CONDUCTOR_TALK_A">Ми прагнемо почути мелодію Провідників високо в їхніх сяйливих вежах.&lt;page&gt;Тих, хто несе найтяжчий тягар і міг би вічно вести нашу землю до величі. </entry>
<entry name="LAST_CONDUCTOR_MEET">Гостя? Яка рідкість.&lt;page&gt;Пробачте, що не встаю, аби вас привітати. Після вікового недугу я не можу підвестися з цього ложа.&lt;page&gt;Сподіваюся, добра пілігримко, наша Citadel зустріла вас із привітністю, цілком заслуженою праведним жуком.&lt;hpage&gt;Я пережила її гостинність цілком зносно, старче...&lt;page&gt;Ах... Мені дуже шкода, пілігримко... Ми так низько впали... На жаль, якщо ви нині прийшли шукати допомоги чи розуміння, боюся, мені теж доведеться вас розчарувати. &lt;page&gt;Що б ви не просили, я можу запропонувати вам лише свою мелодію. Вельми незатійлива, вона найменший із усіх можливих дарів, хоч, може, нині її цінуватимуть більше, бо її рідко чули в ці безмовні часи.</entry>
<entry name="SLAB_PRISONER_REPEAT">Якщо тягар гріхів тисне на тебе, ти можеш лишитися тут зі мною для покути, сестро.</entry>
<entry name="SLAB_PRISONER_NEEDOLIN">Ах... твоя п-пісня... Так довго я перебував тут у безмов’ї... Скажи... чи всі пісні тепер звучать так надзвичайно? Чи, може, час притупив мій слух?&lt;hpage&gt;Це мистецтво нове для мене, й мої вміння в ньому поки невеликі, але ваше визнання мені приємне.&lt;page&gt;Ах... Яка краса... Вона буквально ранить мої стомлені чуття. Можливо, однак, цей біль — лише частина моєї покути. &lt;page&gt;Продовжуй грати, гаразд? Я спробую тобі підспівувати. Пробач, якщо мій голос надто огрубів.</entry>
<entry name="LIBRARIAN_MELODY_NOPLAY">Ти відмовляєшся грати нашу священну мелодію! Чому ти зволікаєш, породження Ткачів? Тремтиш перед істинами, які вона може явити? Невже ти з тих нікчемних створінь, що плазують перед страхом?&lt;hpage&gt;Коли настане час, Доглядачу Катакомб, я прослухаю її. Поки що твоє завдання — зберегти цей циліндр цілим. І знай — коли не зробиш цього, відповіси перед моїм клинком.</entry>
<entry name="LIBRARIAN_RELIC_ASK_PROMPT_PLURAL">Віддати псалмові циліндри?</entry>
<entry name="GOURMAND_SERVANT_MOSSSTEW">Для основи нам знадобиться студенистий суп із болотної ягоди. Його готують за старим друїдським рецептом, таємницю якого ревно бережуть у мохових печерах глибоко під нами.</entry>
</entries>